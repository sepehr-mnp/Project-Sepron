# ProjectSepron
the new cryptocurrency

بلاکچین با ورودش باعث انقلابی عظیم در زمینه تکنولوژی شد. بلاکچین غیر متمرکز و بسیار قابل اعتماد است زیرا تغییر اطلاعاتش که در دست مردم است، بسیار سخت و تقریباً غیر ممکن میباشد. این امنیت بسیار زیاد بلاکچین، توسط محاسبات بسیار پیچیده در هنگام ذخیره سازی اطلاعات بوجود آمده. ولی این محاسبات پیچیده باعث هدر رفت انرژی بسیاری شده است. سپرون آمده تا این مشکل را حل کند، ذخیره سازی اطلاعات در سپرون همانند بلاکچین، به صورت غیر متمرکز است ولی از روشی دیگر برای اعتماد به اطلاعات در دست مردم استفاده کرده. سپرون به هیچ نهادی وابسته نیست و تنها مردم هستند که آن را در اختیار دارند. سپرون همچنین در مقابل هر حمله ای غیر حمله پنجاه و یک درصدی مقاوم میباشد.
به علت وجود امنیت بسیار شبکه در ذخیره سازی اطلاعات، سپرون محل مناسبی برای ذخیره تراکنشات رمز ارز خود شده است که استخراج آن بسیار مقرون به صرفه تر و کمترین آسیب را به محیط زیست میزند.
هر تراکنش در سپرون دارای مجموعه ای از اطلاعات است که توسط شخص فرستنده امضا شده؛ تغییر کوچکی در اطلاعات توسط امضای دیجیتال قابل تشخیص است و تراکنش را غیر قابل قبول اعلام میشود.
هر حلقه در زنجیره تراکنشات سپرون دارای تعدادی تراکنش میباشد. این حلقه دارای هشی از مجموع اطلاعات خود و اطلاعات حلقه قبلی میباشد این باعث میشود هر حلقه به حلقه قبلی خود مانند زنجیر متصل باشد و تغییر کوچکی در یکی از آنها، بر روی تمام حلقه های پس از خود در زنجیره تاثیر بگذارد. هش پس از تشکیل زنجیره، توسط افراد موجود در شبکه امضا زده شده و در شبکه به اشتراک گذاشته میشود، این برای زمانی است که اگر دو حلقه ادعا داشتن یک جایگاه در شبکه را کردند، آن حلقه ای قابل قبول است که افراد بیشتری در شبکه تاییدش کنند. از آنجایی که تمام رای ها توسط رای دهنده امضا زده میشوند، میشود به تمام آن ها اعتماد کرد حتی اگر به طور مستقیم به ما نرسیده باشد.
سپرون نسبت به رمزارز های غیرمتمرکز موجود بسیار سریع تر و با ثبات بسیار بیشتری کار میکند و با اعتماد مردم به این رمز ارز، میتواند به عنوان پول و ارز مجازی مورد اعتماد فعالیت کند و نیاز ما به نهاد های سوم شخصی مانند بانک ها را در تراکنشاتمان برطرف کند.
سرعت و امنیت بالای سپرون باعث میشود تا به پلتفرمی بسیار قابل اعتماد برای دیگر سرویس ها تبدیل شود. سرویس های پیامرسان، بانک های اطلاعات، شبکه های اجتماعی و... میتوانند به راحتی از سپرون برای ذخیره سازی اطلاعات به صورت غیر متمرکز و غیر قابل تغییر استفاده کنند.

# روش کار سیستم

چگونگی انجام تراکنشات: از آنجایی که سپرون یک سیستم غیر متمرکز است، برای تراکنش در آن نمیتوان مانند تراکنشات بانکی با فرستادن رمز انتخابی و شماره کارت، تراکنش را انجام داد، زیرا آن روش نیاز به ذخیره سازی رمز ها دارد و چون تمام اطلاعات باید در دسترس تمام مردم باشد، به راحتی رمز ها لو رفته و تراکنشات جعلی انجام میگیرید. به همین دلیل برای جلوگیری از تراکنش جعلی، در سپرون از رمزنگاری نامتقارن در تراکنشات استفاده می شود. در رمزنگاری نامتقارن، هر فرد برای خود یک کلید عمومی و یک کلید خصوصی تولید میکند و برای انجام هر تراکنش، کل متن تراکنش را با کلید خصوصی خود امضا میزند تا تراکنشات قابل تغییر نباشند و دستگاه های موجود در شبکه، با استفاده از کلید عمومی، مطمئن شوند که صاحب کلید خصوصی این کلید عمومی، تراکنش را انجام داده. کلید های عمومی پشتیبانی شده در شبکه فعلی سپرون، هزار و بیست و چهار بیتی میباشند و هش امضای آنها، (SHA512) است.
دارایی های هر شخص در شبکه، با تراکنشاتش سنجیده میشود؛ یعنی مجموع تمام پول هایی که دریافت و استخراج کرده، منهای تمام پول های که پرداخت کرده. برای تایید هر تراکنش،سنجش مقدار دارایی فرد فرستنده الزامی است و از آنجایی که جستجو تمام تراکنشات برای سنجش دارایی بسیار وقتگیر میباشد، هر دستگاه برای راحتی خود میتواند لیستی از تمام حلقه هایی که تراکنشات یک کلید عمومی در آن موجود است را تهیه کند و در هنگام سنجش، از آن بهره ببرد. البته برای جلوگیری از تقلب، این لیست دستگاهی به دستگاه دیگر انتقال نمیابد و هر دستگاه مسعول تهیه لیست خود میباشد. 
هر تراکنش در سپرون دارای اطلاعات زیر میباشد:
•	کلید عمومی فرستنده
•	مقدار سپرون
•	کلید عمومی گیرنده
•	کلید عمومی یکی از اعضای شبکه برای کارمزد(آپشنال)
•	درصد برای کارمزد
•	اطلاعات به صورت متن(آپشنال)
•	امضای دیجیتال فرستنده
تمام این اطلاعات، به دستگاه های موجود در شبکه فرستاده میشود و در هنگام تایید امضا، با ترتیبی مشخص در کنار هم قرار گرفته تا با کلید عمومی فرستنده، درستی امضا چک شود.

ذخیره اطلاعات: تراکنشات دریافت شده در مجموعه ای به نام حلقه ذخیره میشوند، تعداد تراکنشات در هر حلقه به صورت توافقی توسط افراد موجود در شبکه با تناسب ترافیک تراکنشات انجام میگیرد. از آنجایی که در زمان کنونی، در سپرون ترافیک تراکنشات بالا نمیباشد، هر حلقه دارای یک تراکنش می باشد. تمام اطلاعات در سپرون برای سرعت بیشتر و دسترسی راحت تر، در یک فایل جیسان(JSON) ذخیره میشوند. فایل جیسان اصلی شامل اعدادی از صفر تا تعداد حلقه های اصلی میباشد؛ هر عدد دارای یک یا تعدادی بیشتر حلقه میباشد. این تعداد حلقه بستگی به تعداد حلقه هایی میباشد که ادعا میکنند حلقه اصلی آن عدد مجموعه حلقه ها است.

در مثال بالا، یک زنجیره سپرون با سه مجموعه حلقه و سه حلقه اصلی به صورت واضح نشان داده شده است. همانطور که مشاهده میکنید، در مجموعه حلقه اول، دو حلقه ادعا میکنند که حلقه اصلی این مجموعه هستند و حلقه ای که به عنوان حلقه اصلی انتخاب شده، دارای 50 رای میباشد ولی حلقه دیگر، فقط توانسته رای سه دستگاه در شبکه را بدست آورد؛ به همین دلیل تراکنشاتش در شبکه به حساب نمی آید.
برای راحتی حساب کردن موجودی هر فرد، بعد ذخیره هر تراکنش، شماره آن تراکنش در فایل هایی با نام فرستنده و گیرنده ذخیره میشوند تا در هنگام برسی امکانپذیر بودن تراکنش از آن استفاده شود.
نشر اطلاعات: اطلاعات دریافتی در سپرون، تراکنشات و رای های دیجیتال هستند. در صورت تازه بودن آن اطلاعات، دستگاه ابتدا آنها را ذخیره میکند و سپس به دستگاه های متصل به خود ارسال میکند. پس از ذخیره سازی تراکنشات و تشکیل یک حلقه، دستگاه امضایی بر هش و شماره حلقه در زنجیره زده و سپس آن را به شبکه می فرستد.
رای دهی و استخراج: رای دهی در سپرون به این صورت است که استخراج کننده هش آخرین حلقه زنجیره مورد قبول خود را امضا زده و با کلید عمومی خود به شبکه میفرستد. بقیه استخراج کنندگان نیز پس از دریافت آن، درستی آن را تایید و در حلقه بعدی ذخیره میکنند. البته برای جلوگیری از رای دهی نامحدود توسط فرد یا گروهی، هر استخراج کننده باید دارای یک مقدار حداقلی سپرون در حسابش باشد. این مقدار توسط خود افراد مموجود در شبکه تایین میشود و مقدار فعلی این پیشنیاز رای، 10000 عدد میباشد.
	در تمام حلقه های سپرون لیستی از کلید عومی رای دهندگان همراه با امضایشان موجود است که هش حلقه قبلی را تایید میکنند. پاداش دریافتی استخراج کنندگان مقداری توافقی میباشد که در زمان کنونی، این مقدار 500 سپرون میباشد.

مشخص کردن محدودیت برای مقدار سپرون در شبکه باعث خواهد شد تا رقابتی برای استخراج آن بوجود آمده و از کاهش ارزش آن جلوگیری کند.
اتصالات: اتصالات در سپرون به صورت نظیر به نظیر(Peer-to-peer) میباشد. حداقل تعداد دستگاه های متصل یک عدد میباشد ولی هر فرد می تواند به تعداد دلخواه دستگاه های متصل به خود را بیشتر کند تا در شبکه پایدارتر باشد.
 پروتوکول اتصالات در سپرون، (HTTP) و (HTTPS) میباشد. در این شبکه هرفرد در هر زمان میتواند اتصالات خود را چک کند و در صورت بودن مشکلی، اتصالی جدید با دستگاهی دیگر برقرار کند.
